 Zadania na ćwiczenia 2 
 
1.  Napisz program wczytujący liczbę naturalną z klawiatury i odpowiadający na pytanie,  
czy liczba ta jest iloczynem dowolnych dwóch wyrazów ciągu Fibonacciego. 
 
2.  Napisz program wczytujący liczbę naturalną z klawiatury i odpowiadający na pytanie,  
czy liczba ta jest wielokrotnością dowolnego wyrazu ciągu danego wzorem 
A(n)=n*n+n+1. 
 
3.  Napisz program wczytujący liczbę naturalną z klawiatury i odpowiadający na pytanie, 
czy liczba naturalna jest palindromem, a następnie czy jest palindromem w systemie 
dwójkowym. 
 
4.  Liczba dwu-trzy-piątkowa w rozkładzie na czynniki pierwsze nie posiada innych 
czynników niż 2,3,5. Jedynka też jest taką liczbą.  Napisz program, który wylicza 
ile takich liczb znajduje się w przedziale od 1 do N włącznie. 
 
5.  Napisać program, który wyznacza ostatnia niezerową cyfra N! Program powinien 
działać dla N rzędu 1000000. 
 
6.  Dana jest liczba naturalna o niepowtarzających się cyfrach pośród których nie ma 
zera.  Ile różnych liczb podzielnych np. przez 7 można otrzymać   poprzez 
wykreślenie dowolnych cyfr w tej liczbie. Np. dla 2315 będą to 21, 35, 231, 315. 
 
7.  Napisać program wczytujący liczbę naturalną z klawiatury i rozkładający ją na 
iloczyn 2 liczb o najmniejszej różnicy. Np. 30=5*6, 120=10*12. 
 
8.  Napisać program wczytujący trzy liczby naturalne a,b,n i wypisujący rozwinięcie 
dziesiętne ułamka a/b z dokładnością do n miejsc po kropce dziesiętnej. (n jest 
rzędu 100) 
 
9.  Pewnych liczb nie można przedstawić jako sumy elementów spójnych fragmentów ciągu 
Fibonacciego, np. 9,14,15,17,22. Proszę napisać program, który wczytuje liczbę 
naturalną n, wylicza i wypisuje następną taką liczbę większą od n. Można założyć, 
że 0<n<1000. 
 
10. Napisać program, który oblicza pole figury pod wykresem funkcji y=1/x w przedziale 
od 1 do k, metodą prostokątów. 
 
Zadania dodatkowe 
 
11. Napisz program wczytujący liczbę naturalną z klawiatury i odpowiadający na pytanie, 
czy liczba ta jest wielokrotnością dowolnego wyrazu ciągu danego wzorem A(n)=3*A(n-
1)+1, a pierwszy wyraz jest równy 2. 
 
12. Napisz program wczytujący liczbę naturalną z klawiatury i odpowiadający na pytanie,  
czy jej cyfry stanowią ciąg rosnący. 
 
13.  Proszę napisać program, który wczytuje wprowadzany z klawiatury ciąg liczb 
naturalnych zakończonych zerem stanowiącym wyłącznie znacznik końca danych. Program 
powinien wypisać te elementy ciągu które są równe średniej arytmetycznej z 4 
najbliższych sąsiadów. Na przykład dla ciągu: 2,3,2,7,1,2,4,8,5,2,2,4,3,9,5,4,0 
powinny zostać wypisane podkreślone liczby. Można założyć, że w ciągu znajduje się 
co najmniej 5 elementów. 
 
14. Napisz program wczytujący liczbę naturalną z klawiatury i odpowiadający na pytanie, 
czy liczba ta zawiera cyfrę równą liczbie swoich cyfr. 
 
15. Napisz program wczytujący liczbę naturalną z klawiatury i odpowiadający na pytanie, 
czy liczba zakończona jest unikalną cyfrą.
 
16. Dane są dwie liczby naturalne z których budujemy trzecią  liczbę. W budowanej 
liczbie muszą wystąpić wszystkie cyfry  występujące  w liczbach wejściowych. 
Wzajemna kolejność cyfr każdej z liczb wejściowych  musi być zachowana. Na przykład 
mając liczby 123 i 75 możemy zbudować liczby 12375, 17523, 75123, 17253,itd. Proszę 
napisać funkcję która wyznaczy ile liczb pierwszych można zbudować z dwóch zadanych liczb. 
 
17. Napisać program znajdujący wszystkie liczby N-cyfrowe dla których suma N-tych potęg 
cyfr liczby  jest równa tej liczbie, np. 153=1^3+5^3+3^3. 
 
18. Liczba Smitha to taka, której suma cyfr jest równa sumie cyfr wszystkich liczb 
występujących w jej rozkładzie na czynniki pierwsze. Na przykład: 85=5*17, 
8+5=5+1+7.  Napisać program wypisujący liczby Smitha mniejsze od 1000000. 
 
19. Napisać program poszukujący trójkątów Pitagorejskich. 
 
20. Napisać program wyliczający pierwiastek równania x^x=2017 metodą stycznych. 
 
21. Mamy dane dwa ciągi o następujących zależnościach: 
A:  a0 = 0, a1 = 1, an = an-1 - bn-1 * an-2 
B:  b0 = 2, bn = bn-1 + 2 * an-1 
Proszę napisać program, który czyta liczby typu int ze standardowego wejścia i tak 
długo jak liczby te są kolejnymi wyrazami
ciągu An (tj. a0, a1, a2, ...) wypisuje na 
standardowe wyjście wyrazy drugiego ciągu Bn (tj. b0, b1, b2, ...). 
 
22. Napisać program wczytujący dwie liczby naturalne a,b i wypisujący rozwinięcie 
dziesiętne ułamka a/b w postaci ułamka okresowego. Na przykład 1/3 = 0.(3), 1/6 = 
0.1(6), 1/7 = 0.(142857) 
 
23. Dwie liczby naturalne są różno-cyfrowe jeżeli nie posiadają żadnej wspólnej cyfry.  
Proszę napisać program, który wczytuje dwie liczby naturalne i poszukuje 
najmniejszej podstawy systemu (w zakresie 2-16) w którym liczby są różno-cyfrowe. 
Program powinien wypisać znalezioną podstawę, jeżeli podstawa taka nie istnieje 
należy wypisać komunikat o jej braku. Na przykład:  dla liczb 123 i 522 odpowiedzią 
jest podstawa  11 bo 123(10)=102(11) i 522(10)=435(11). 
 
 